---
# Feel free to add content and custom Front Matter to this file.
# To modify the layout, see https://jekyllrb.com/docs/themes/#overriding-theme-defaults

title: Newsletter
permalink: /newsletter/
layout: single
---

Le forme dello sport, e del suo racconto, sono infinite.
Dai *22-uomini-in-calzoncini-che-corrono-dietro-al-pallone*, al più evidente specchio della nostra società, ogni definizione di sport contiene in sé un pezzetto di verità.
È per questo che ho pensato a **Forfeit**, una newsletter sull'attualità sportiva e il suo racconto.

{% include figure image_path="/images/forfeit-thumbnail.png" alt="forfeit logo thumbnail" %}

## Perché una newsletter?

Nel corso dei mesi precedenti a dicembre 2021, quando ho lanciato Forfeit, ho iniziato ad accumulare una newsletter dietro l'altra.
Mi sono presto accorto che newsletter sportive, in italiano, ce n'erano poche - quasi nessuna.
Incuriosito dal misurarmi con un **medium interessante e in ascesa**, ho pensato a farne una io, di newsletter.
Non cronaca sportiva, ma meta-racconto.
I migliori articoli, altri frammenti dalla settimana sportiva, un breve prologo su un tema che mi ha interessato negli ultimi sette giorni. Qua e là, i consigli di qualche ospite.

L'obiettivo è quello di raccontare lo sport attraverso il suo stesso racconto:
dai nerd della tattica e delle statistiche alle riflessioni che portano da un campo da calcio (o da tennis, o da cricket) ai massimi sistemi.

## A chi ti ispiri?

Provo a imitare la struttura e la semantica delle tante newsletter che leggo in giro. I riferimenti espliciti sono questi, ma tanti altri esistono, più o meno in superficie:

- **Stili di Gioco**, la - ahimè - defunta newsletter di [l'Ultimo Uomo](https://www.ultimouomo.com/);
- **Ralenti**, una selezione di articoli, foto e video interessanti della settimana a cura di [Rivista Undici](https://www.rivistaundici.com/);
- [**Link Molto Belli**, la newsletter di Pietro Minto](https://linkmoltobelli.substack.com/), una di quelle a cui sono iscritto da più tempo.
Con lo sport non c'entra, ma dimostra la potenza e l'interesse naturalmente nascoste nell'iper-testo.

## Dove la trovo?

Puoi iscriverti a Forfeit - o leggerla, per averne anche solo un'idea - [qui](https://forfeit.substack.com).
Se decidi di iscriverti (grazie, nel caso), ci vediamo venerdì prossimo!
